---
title: CAPP in een nieuw jasje
date: 2015-08-12 10:55 CEST
author: Glenn
featured: false
---

Het begon met een 360 graden feedback... Een jaar geleden werd mij gevraagd een 360 graden feedback te doen met als doel te kijken waar ik op dat moment stond en in welke vakgebied ik me zou willen ontwikkelen. In deze feedback ronde werd gehint naar een functie als functioneel ontwerper of __[UX](https://en.wikipedia.org/wiki/User_experience_design)__ (User eXperience) ontwerper. Daar ben ik achteraangegaan en ongeveer een half jaar geleden heb ik daar eindelijk werk van gemaakt door een cursus te volgen op het gebied van interaction design.

Interaction design is een kleiner onderdeel van het UX maar zeker niet minder belangrijk voor de ontwikkeling van een product. Na deze cursus volgden veel online trainingen tot ik een paar weken geleden de techniek voor het eerst in de praktijk kon toepassen met het redesign van een van onze producten, __[CAPP](/capp)__.

### Paper prototyping

In eerste instantie zijn we de catalogus en het inschrijf proces eens onder de loep gaan nemen van het LMS onderdeel van CAPP. Daarbij zijn we begonnen met paper prototyping om het proces van zoeken tot inschrijven goed te kunnen doorgronden. Daar zijn de volgende prototypes uit ontstaan en deze zijn gaandeweg aangepast naar de gebruiker zijn wensen.

![Paper prototypes](/images/blog/paper-prototypes.jpg)

### Wireframes

Na het verwerken van alle informatie die we hebben ontvangen van de gebruikers die het paper prototype hebben getest, zijn we door gegaan met het ontwikkelen van de __[wireframes](https://en.wikipedia.org/wiki/Website_wireframe)__. Wireframes zijn een belangrijke stap in het ontwikkelproces om aan te geven op welke pagina bepaalde informatie komt te staan. Daarnaast zijn wireframes geschikt om het verloop van het nieuwe proces goed in kaart te brengen.

![Wireframes](/images/blog/wireframes.jpg)

### Visuele ontwerpen

Na het creëren van de wireframes is weer een feedback ronde gedaan waaruit bleek dat er nog kleine aanpassingen gedaan moesten worden ten behoeve van de gebruikersvriendelijkheid. Je kan hierbij denken aan een doorzoekbaar dropdown veld voor het filteren in plaats van checkboxes. Wat het een stuk gebruikersvriendelijker maakt als je je bedenkt dat sommige klanten daar 150 opties hebben staan.

Deze feedback is verwerkt in de visuele designs.

![Visuele ontwerpen](/images/blog/visual-designs.jpg)

### Vervolgstappen

De vervolgstappen zijn uiteraard het ontwikkelen van de uitgedachte functionaliteit en het laten testen door de eindgebruiker. Op basis van de feedback worden er waar nodig nog aanpassingen gedaan om het nog beter aan te laten sluiten bij de eindgebruiker.

We doorlopen dit proces om een betere gebruikerservaring te creëren binnen onze software zodat de eindgebruiker er prettiger mee kan werken.

Het was voor mij een geheel nieuwe ervaring om een onderdeel van ons product met deze werkwijze te ontwikkelen, maar naar mijn mening ook een veel betere werkwijze omdat er veel beter nagedacht is over hoe de gebruiker dit stuk functionaliteit van de applicatie ervaart. Dit proces kan uiteraard verbeterd worden maar het begin is gemaakt en dat is de belangrijkste stap.
